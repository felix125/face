---
title: 好了歌解
author: Felix Chang
tags:
    - 修行
    - 世間
---

## 好了歌解

陋室空堂，當年笏滿床，衰草枯楊，曾為歌舞場。
蛛絲兒結滿雕梁，綠紗今又糊在蓬窗上。
說什麼脂正農、粉正香。如何兩鬢又成霜。
昨日黃土隴頭送白骨，今宵紅燈帳底臥鴛鴦。
金滿箱，銀滿箱，展眼乞丐人皆謗，
正嘆他人命不長，那知自己歸來喪。
訓有方，保不定日後作強梁，
擇膏粱，誰承望流落在煙花巷。
因嫌紗帽小，致使鎖枷扛。
昨憐破襖寒，今嫌紫蟒長。
亂烘烘你方唱罷我登場，
反認他鄉是故鄉。
甚荒唐，到頭來都是為他人作嫁衣裳。
